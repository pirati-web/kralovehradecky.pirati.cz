---
uid: martin.jiranek
name: Ing. Martin Jiránek	# běžně používáné jméno
titles:
  before:
  after:
category:
  - clenove
  - pks
  - pms
description: poslanec v poslanecké sněmovně ČR, člen republikového výboru # zobrazuje se v lide
img: people/jiranek.jpg # zakomentuj radek dokud není fotka
mail:
  - martin.jiranek@pirati.cz
profiles:
---
Narodil jsem se roku 1978 a celý život žiji v Trutnově v Podkrkonoší.

Odmaturoval jsem na trutnovském gymnáziu a poté jsem se během let stal inženýrem na Univerzitě Hradec Králové v oboru Informační management.

V průběhu studia jsem s dvěma kamarády začal podnikat a vybudovali jsme firmu změřenou na marketing, weby a grafiku. V roce 2012 jsme kolegům firmu přenechal a vydal se směrem k větší spolupráci s malými firmami na jejich podnikatelských strategiích, které s podnikateli dělám i v současnosti. Moje moto je „I malé firmy mohou mít velký marketing“.

S Piráty jsem začal sympatizovat již v době vzniku a stal se členem již v roce 2010. Vedle spolupráce s firmami jsem aktivní v lokální politice v Trutnově, kde jsem od roku 2014 zastupitel. A také od roku 2016 krajský zastupitel v Královéhradeckém kraji.

Mám v politice několik priorit. Vedle hlavní oblasti zájmu, kterou je malé podnikání a jeho podpora ze strany státu, je pro mě velmi důležité nepolitikařit. Když vidím, že je něco z našeho pohledu pro město, kraj či celkově lidi dobré, tak to podpořím bez ohledu na to, která strana to navrhuje. Nechci dělat politické handly ve stylu, když vy nám podpoříte tohle, my vám podpoříme tohle. Když je to dobré, tak to podpořím bez toho, abych měl něco dohodnuto na oplátku.

A k malému podnikání? Jedna třetina lidí pracuje pro firmy do 10 zaměstnanců. Stát by měl fungovat směrem k malým firmám a živnostníkům výrazně lépe než to dělá nyní. A to jak snížením byrokratického zatížení těchto firem, tak i stylem komunikace. Pro chuť lidí podnikat prostě není dobře, když ministr obchodu všem živnostníkům řekne, že jsou parazité. Stát by si měl uvědomit, že podnikatelé, podnikaví lidé jsou to rodinné stříbro, které tento stát může posunou dál směrem k bohatším státům, a chovat se k nim podle toho a nepaušalizovat svá vyjádření či aktivity vůči nim. Drtivá většina podnikatelů prostě cíleně neokrádá stát. Jen chce, aby je stát nechal v jednoduchém a pochopitelném právním rámci podnikat.

