---
date: 2021-06-15
category: aktuality
tags: "covid studenti kompenzace "
title: Studenti z první linie dostali finanční kompenzace
author: Aleš Dohnal
authorId: pavel.volk    # uid nekoho z _people (nepoviné)
image: posts/studenti-kompenzace.png
---

Královéhradecký kraj rozdělil více než jeden milion korun mezi studenty lékařských fakult a středních zdravotnických škol, kteří na jaře v rámci pracovní povinnosti pomáhali v nemocnicích. Kraj finančním darem kompenzoval náklady pro 250 studentů.

„Dle mého názoru mělo tyto finanční kompenzace hradit ministerstvo. To to však odmítlo. Proto vedení kraje schválilo poskytnutí darů, které mají být kompenzací za náklady způsobené plněním pracovních povinností, například za cesty do zaměstnání,“ uvedl Arnošt Štěpánek, pirátský  🏴   náměstek hejtmana pro školství.

Studenti během pandemie odpracovali v krajských nemocnicích v součtu více jak 30 tisíc hodin. To vše v rámci pracovní povinnosti. V prosinci loňského roku, tedy v době, kdy už z rozhodnutí vlády skončilo využívání institutu pracovní povinnosti, změnilo ministerstvo zdravotnictví metodiku kompenzací. Takzvané uznatelné náklady měli žáci prokázat zpětně, což ale již ve většině případů nebylo možné kvůli absenci účetních dokladů či jízdenek. Kraj se rozhodl tento nelogický krok ministerstva napravit a kompenzace uhradit studentům formou daru.
 
