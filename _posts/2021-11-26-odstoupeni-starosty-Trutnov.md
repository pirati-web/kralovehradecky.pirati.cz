---
date: 2021-11-26
category: aktuality
tags: "Odstoupeni starosty Adamec Trutnov"
title: ODSTOUPENÍ STAROSTY IVANA ADAMCE V TRUTNOVĚ.
#author: Pavel Volk
#authorId: pavel.volk    # uid nekoho z _people (nepoviné)
image: posts/odstoupeni-Adamec-26112021.jpg
---
**PIRÁTI Z TRUTNOVA ODSTOUPENÍ STAROSTY IVANA ADAMCE OCEŇUJÍ JAKO ROZUMNÝ A LOGICKÝ KROK**


Vzhledem ke zvolení pana starosty předsedou hospodářského výboru Poslanecké sněmovny vnímáme jeho postoj jako správný. Kumulování funkcí na takto významných pozicích z pravidla nedovoluje vykonávat práci na obou postech naplno a zodpovědně. Z toho důvodu trutnovští Pirátí jeho rozhodnutí vítají.

<em>Tímto krokem končí jedna významná éra dějin Trutnova. Bylo to období velkých staveb a odvážných investic. Za starostou Adamcem, zůstane nesmazatelná stopa a Trutnov prošel za dobu jeho starostování ohromnou změnou. Pro jeho následovníky bude velkou výzvou umět s tímto dědictvím dobře naložit a dále ho rozvíjet. Nyní probíhají jednání o budoucím uspořádání a jsem si jistý že najdeme shodu. Rozhodně respektujeme právo ODS obsadit pozici starosty, které vyplývá z výsledku posledních komunálních voleb.” Řekl Tomáš Eichler, místostarosta města za Piráty a nezávislí Trutnov.</em> 

<em>Za Piráty a nezávislé Trutnov se vyjadřuje radní Kateřina Hůlková: “Rozhodnutí starosty Adamce vnímám pozitivně hned z několika důvodů. Naše země se nyní ocitá v nelehké situaci, všichni členové budoucí vládnoucí koalice před sebou mají velkou spoustu práce a já si velice vážím všech, kteří jsou ochotni se té práce vší silou zhostit. Zároveň je to jasný signál, že těch dobrých rukou, ve kterých Trutnov nyní je, je více. Nyní musíme všichni pokračovat v započaté práci, abychom v rámci samosprávy i státní správy náš životní prostor pozvedli a rozvíjeli.” </em>

<em>K situaci se vyjádřili i další členové Pirátské strany a zastupitelé města Trutnova “Kroku pana starosty rezignovat na svou funkci a člena rady rozumím, chápu ho a velmi si jeho rozhodnutí vážím. Z mé osobní zkušenosti v politice, pokud ji chcete dělat dobře, zodpovědně a svědomitě, k získané důvěře vašich voličů opravdu nejde zastávat několik funkcí najednou. Přijde čas, kdy musíte přehodnotit své priority a zhodnotit čemu a jakým směrem budete věnovat svůj čas a pracovní nasazení,” říká Martina Vágner Dostálová. Ondřej Čalovka k tomu dodává: “Rezignace starosty Adamce mě překvapila, ale dává mi to smysl. Věnovat se na plný úvazek dvěma zodpovědným pozicím dlouhodobě nelze. ODS jako vítězi posledních komunálních voleb náleží místo starosty, proto předpokládám, že někoho, kdo nahradí současného starostu, již vybraného mají.“</em> 

Podobného názoru je i Alena Valentová, členka Pirátské strany a místopředsedkyně místního sdružení Pirátů na Trutnovsku: “Zprávu o odstoupení pana Adamce z postu starosty jsem se dnes dozvěděla z médií a celkem mě zaskočila. Jeho rozhodnutí mi přijde naprosto adekvátní k dané situaci a tímto mu zároveň gratuluji k předsednictví hospodářského výboru. Výběr nástupce z řad ODS je podle mě naprosto správným řešením s ohledem na výsledek komunálních voleb. Pan Adamec byl pro mě vlastně jediným starostou, kterého za svůj život ve městě aktivně vnímám, takže je to jistě velmi zásadní změna pro Trutnov i jeho občany. Věřím, že současná spolupráce koalice, která byla nastavena, bude nadále fungovat a práce pro naše město bude ve znamení zejména jeho rozvoje.” 

Piráti a nezávislí Trutnov jsou součástí koalice a zároveň ve vedení města od roku 2018.



