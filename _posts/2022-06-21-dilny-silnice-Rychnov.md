---
date: 2022-06-21
category: aktuality
tags: "SUS dílny Rychnov nad Kněžnou"
title: Silničáři v Rychnově mají nové dílny a garáže
#author: Pavel Volk
#authorId: pavel.volk    # uid nekoho z _people (nepoviné)
image: posts/dilny.jpg
---
**Silničáři v Rychnově mají nové dílny a garáže**

Provoz cestmistrovství společnosti ÚDRŽBA SILNIC Královéhradeckého kraje v Rychnově
nad Kněžnou je nyní úspornější díky dotaci z Operačního programu Životní prostředí. Za
přispění těchto prostředků stojí v areálu nová budova garáží, dílen a skladovacích prostor
včetně kanceláře pro pracovníky materiálně technického zabezpečení (MTZ). Úpravami prošla
také zachovaná část budovy.

**„Kraj svůj majetek systematicky modernizuje a zhodnocuje. Je dobře, že investice se netýkají pouze
nemocnic, škol nebo zařízení sociální péče, ale dostalo se i na zázemí silničářů, které bylo v
opravdu velmi špatném stavu. Pracovníci připravující techniku**, která nám všem umožňuje bezpečné
cestování za jakýchkoliv povětrnostních podmínek, si bezpečné a důstojné prostředí zaslouží,“	 říká
radní Václav Řehoř odpovědný za oblast dopravy a majetku.

**„Výstavbě předcházela částečná demolice budovy v havarijním stavu, což vyšlo na 1,2 milionu
korun. Samotné stavební práce, jejichž součástí bylo také zateplení fasády a střechy stávající
budovy včetně osazení nových oken a modernizace vytápění, vyšly na 26,4 milionu korun včetně
DPH,“  doplňuje náměstek hejtmana Pavel Bulíček odpovědný za oblast investic.**

**Dotace z evropských zdrojů by měla dosáhnout čtyř milionů korun.** 
Realizace projektu začala v říjnu 2020 a skončila letos na jaře.





