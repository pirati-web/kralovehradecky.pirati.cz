---
date: 2021-05-19
category: aktuality
tags: "TISKOVÁ ZPRÁVA PavelBulicek nemocniceJicin"
title: Piráti a Starostové na Královéhradecku odstartovali kampaň
#author: Pavel Volk
#authorId: pavel.volk    # uid nekoho z _people (nepoviné)
image: posts/tiskovka.jpg
---
**Piráti a Starostové na Královéhradecku odstartovali kampaň.**

V úterý 18. května odstartovala předvolební kampaň Pirátů a Starostů. Zatímco lídr kandidátky v Královéhradeckém kraji poslanec Martin Jiránek (Piráti) náš kraj zastupoval na pražském oficiálním zahájení kampaně, vyrazili ostatní Piráti a Starostové do ulic Hradce Králové, Trutnova i dalších měst regionu. Od ranních hodin informovali své spoluobčany o kandidátech i programových prioritách koalice. Ambicí společné kandidátky je zvítězit v říjnových sněmovních volbách.

**Heslem kampaně je

„Vraťme zemi budoucnost“ „Musíme vyvést Česko z krize”.**

Poslední rok ukázal na bolavá místa, na chaos v řízení státu i absenci dlouhodobého plánu. Musíme se zaměřit na budoucnost a dělat rozhodnutí založená na datech a dlouhodobých potřebách společnosti. Energie Pirátů a zkušenosti Starostů dokážou čelit té obrovské výzvě, která před námi v příštích letech stojí,“ vysvětluje Martin Jiránek.

Starosta Nové Paky Josef Cogan (Starostové a nezávislí), který kandiduje jako dvojka, připomíná, jak lze z centrální politiky pomáhat v regionech: „Pro náš kraj je klíčové dokončit dálnice a silniční obchvaty. Hnutí ANO dlouhých osm let ovládá všechna čtyři hlavní dotčená ministerstva: finance, místní rozvoj, dopravu i životní prostředí, která se však vzájemně nedokázala dohodnout na lepší legislativě. Tady je potřeba přitlačit.“ Doplňuje ho Martin Jiránek: „Chceme se věnovat pro náš kraj důležitému cestovnímu ruchu. Chybí nám koncepce a dlouhodobá práce na efektivním rozprostření turistů na větší území. V kraji tak máme na jedné straně „přeturistovaná” místa jako je Adršpach a na straně druhé krásná a výjimečná místa, která leží stranou zájmu a větší příliv turistů by zvládla a zároveň by to pomohlo místním podnikatelům.“

Už nyní Piráti a Starostové na východě Čech úspěšně spolupracují na úrovni Královéhradeckého kraje, kde spolu tvoří povolební koalici. „Našim společným cílem je transparentní a digitalizovaná veřejná správa. Velký důraz klademe na práci s daty a rozpočtovou odpovědnost. Zkrátka táhneme za jeden provaz i s partnery z ostatních demokratických stran. Náš kraj je laboratoř, jak by podobná spolupráce mohla fungovat i na celostátní úrovni“, pochvaluje si spolupráci 1. náměstek hejtmana Pavel Bulíček (Piráti).

Piráti a Starostové vysílají do voleb 20 kandidátů. Jedná se o odborníky z různých oborů, zkušené zastupitele a starosty i úřadujícího poslance, který se poslední čtyři roky věnoval přeměně levné české ekonomiky „montovny“ směrem k „mozkovně“ a tedy ekonomice s vyšší přidanou hodnotou. „Čeká nás nelehká doba. Stát je v ekonomickém i morálním rozvratu. Současnou krizi musíme přijmout jako výzvu pro budoucnost, jako šanci vytvořit funkční a moderní stát. Rozum už konečně musí nahradit marketingové triky. Máme zkušenosti i elán to konečně změnit,” uzavírá Josef Cogan.

<em>TISKOVÁ ZPRÁVA Koalice Pirátů a Starostů</em>
