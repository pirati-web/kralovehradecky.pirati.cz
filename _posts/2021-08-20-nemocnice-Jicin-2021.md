---
date: 2021-08-20
category: aktuality
tags: "TISKOVÁ ZPRÁVA PavelBulicek nemocniceJicin"
title: 20.8.21 došlo k předání staveniště stávajícího pavilonu A v Jičínské nemocnici.
#author: Pavel Volk
#authorId: pavel.volk    # uid nekoho z _people (nepoviné)
image: posts/Bulicek-nemocnice-Jicin.png
---
**Kraj v jehož vedení má na starosti investice Pirátský zastupitel a náměstek hejtana Pavel Bulíček, zahájí stavební práce na novém pavilonu Jičínské nemocnice**

V areálu jičínské nemocnice bude zanedlouho znovu slyšet lomoz stavby. Společnost Geosan Group, která vyhrála veřejnou soutěž na vybudování nového multifunkčního pavilonu, dnes od zástupců Královéhradeckého kraje převzala staveniště. Práce na dlouho očekávané investici za více jak 318 milionů korun začnou v nejbližších dnech.

**„Jako první stavební firma provede demolici starého pavilonu A, který se už více jak 10 let nevyužívá a neodpovídá technickým požadavkům. Na jeho místě vyroste nový multifunkční pavilon, ve kterém najdou zázemí laboratoře, onkologický stacionář nebo například oddělení hematologie,“ informoval první náměstek hejtmana Pavel Bulíček odpovědný za investice.**

Stavební práce vyjdou na 318 milionů korun. Kraj počítá také s pořízením náhradního zdroje elektrické energie a soutěžit bude i vybavení nové budovy. Na celou investici zastupitelstvo v září loňského roku uvolnilo z rozpočtu 622 milionů korun.

„Oblastní nemocnice Jičín je komplexní nemocnice, které chybí prostory pro centrální laboratoře a vyšetřovací metody. Nový pavilon zajistí moderní zázemí právě pro tato oddělení a nabídne tak vyšší komfort pro pacienty i personál nemocnice,“ uvedl radní pro zdravotnictví Zdeněk Fink.

V podzemním podlaží nového objektu vzniknou kromě laboratoří a magnetické rezonance také skladové prostory, strojovny a šatny pro personál. V prvním nadzemním podlaží se bude nacházet transfúzní stanice, hematologie, odběrový úsek a interní ambulance a poradny. Ve druhém patře pavilonu projekt počítá s centrem klinických laboratoří a ve třetím s hemodialýzou. Ve čtvrtém patře bude mít zázemí stacionář onkologie, v pátém budou prostory pro provozní technologie budovy.

Součástí projektu bude také vybudování jednopodlažního spojovacího koridoru, který naváže na stávající krček mezi pavilony D a E. Kvůli novému koridoru bude přesunuto sousoší Charita nacházející se v centrální části areálu.

Přestavba pavilonu A není jedinou krajskou investiční akcí v jičínské nemocnici za poslední dobu. Kraj zde nedávno dokončil rozšíření hlavního vjezdu s novou lékárnou, která dosud v nemocnici chyběla.


<em>TISKOVÁ ZPRÁVA Královehradecké kraje</em>
