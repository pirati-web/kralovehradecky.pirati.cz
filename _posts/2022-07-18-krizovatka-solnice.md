---
date: 2022-07-18
category: aktuality
tags: "Solnice a Rychnov stavba křižovatky"
title: Mezi Solnicí a Rychnovem začala stavba nové okružní křižovatky 
#author: Pavel Volk
#authorId: pavel.volk    # uid nekoho z _people (nepoviné)
image: posts/krizovatka-2022.jpg
---
**Mezi Solnicí a Rychnovem začala stavba nové okružní křižovatky, řidiči projedou plynule po náhradní komunikaci**

Královéhradecký kraj pokračuje v přípravách na vznik nové průmyslové zóny v Solnici na Rychnovsku. Na silnici I/14 mezi Rychnovem nad Kněžnou a Solnicí zahájil stavbu nové okružní křižovatky, která umožní napojení budoucích výrobních hal. Stavba se uskuteční za plného provozu díky náhradnímu silničnímu bypassu.

**„Pro rozvoj průmyslové zóny Solnice – Jih je už nyní nutné připravit její napojení na silnici I/14. K tomu bude sloužit okružní křižovatka s vnějším průměrem 48 metrů. Ta bude stát v místě dnešní odbočky na Litohrady. Abychom zajistili maximální plynulost provozu i bezpečnost na této frekventované komunikaci, rozhodli jsme se zde vybudovat silniční bypass, který odvede dopravu ze stavby a neomezí řidiče během stavebních prací,“ uvedl první náměstek hejtmana pro investice Pavel Bulíček.**

Nový bypass stavby začal sloužit dopravě v pátek 15. 7. Tentýž den odstartovaly i stavební práce na okružní křižovatce. Už od květnu zde kraj uskutečnil přípravné stavební práce staveniště včetně přeložky vodovodu. Nová křižovatka by měla být dokončena nejpozději v říjnu tohoto roku. Předpokládaná cena stavby je 31 milionů korun včetně DPH.

Přípravu, administraci a realizaci této akce zajišťuje oddělení průmyslových zón Centra investic, rozvoje a inovací.





