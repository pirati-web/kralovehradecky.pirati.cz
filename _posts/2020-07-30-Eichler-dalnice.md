---
date: 2020-07-30
category: aktuality
tags: "Tomáš Eichler dálnice"
title: Pirátský místostarosta Tomáš Eichler Trutnova zabránil zdržení výstavby dálnice
author: Pavel Volk
authorId: pavel.volk    # uid nekoho z _people (nepoviné)
image: posts/dalnice.jpg
---

Pirátský místostarosta Tomáš Eichler Trutnova zabránil zdržení výstavby dálnice
D11 o dalšího půl roku
Územní rozhodnutí pro stavbu dálnice D11 dostalo zelenou na trutnovské radnici. Stažení
posledního odvolání se totiž podepisovalo u Tomáše Eichlera v kanceláři. Ten se už předtím
opakovaně sešel s osobami, které ho podaly. Jelikož o nich některá média psala jako o
stěžovatelích, rozhodl se k tomu doplnit info, které v mediální realitě zapadlo.
Oba dva pánové jsou pracovití lidé, kteří mají nějaký dlouhodobý plán a cíl. Doslova několik let se
snažili domluvit s ŘSD na tom, aby svoje kroky sladili; to se jim přes veškerou snahu nedařilo. Několik
měsíců předem výslovně varovali ŘSD, že jsou v téměř bezvýchodné situaci a že bez ochoty k
jednání na straně státu nevidí jinou možnost, než se proti územnímu rozhodnutí odvolat. Nic se
nestalo a tak se odvolali.
Ani na to ŘSD nereagovalo. Bylo to nakonec město Trutnov, které převzalo iniciativu. S oběma pány
se Tomáš Eichler opakovaně sešel a výsledkem bylo, že se rozhodli se jako projev dobré vůle svoje
odvolání stáhnout. Uvědomují si důležitost dálnice pro město a jeho obyvatele i to, co hrozí, pokud by
se stavba ještě více oddalovala.
Po ŘSD přitom chtěli naprosté minimum: Slušné chování ze strany státu a partnerský přístup tam, kde
se zájmy ŘSD, respektive státu, kříží se soukromými zájmy jeho občanů.
TRUTNOV JE PŘIPRAVEN S ŘSD DÁLE JEDNAT
Pokud by měl pan ministr Karel Havlíček nebo někdo z Ministerstvo dopravy čas a chuť pochopit, co
se u nás v Trutnově stalo, a jak tomu předejít, rádi je tu uvítáme. Dokud totiž stát nezněmí svůj přístup
k lidem a jejich připomínkám, žádné další zákony o liniových stavbách nic nevyřeší. Již nyní jim
Tomáš Eichler může dát tip na nejméně tři případy, kde lze důvodně předpokládat, že budou čelit při
výkupu pozemků odporu a komplikacím. Přitom stačí jediné: být slušný, naslouchat, nepřehazovat
problémy na někoho jiného a chovat se k lidem na druhé straně stolu jako k partnerům. Skutečně to
není těžké! 
