---
date: 2021-06-10
category: aktuality
tags: "stavební prace dobrosov"
title: Stavební práce na pevnosti Dobrošov opět v plném proudu
author:
authorId: pavel.volk    # uid nekoho z _people (nepoviné)
image: posts/dobrosov.png
---

V předválečné pevnosti Dobrošov na Náchodsku se opět rozběhly opravy. Stavební práce tam ustaly kvůli ochraně netopýrů. “Do rekonstrukce Dobrošova kraj investuje necelých 107 milionů korun. Vrchní budova pevnosti, ve které bude expozice, se právě dokončuje. Stavební práce jsou podle harmonogramu a jejich dokončení je v plánu letos v létě. Co mě velmi těší je to, že interiéry prochází a prošly velmi citlivou rekonstrukcí do původní podoby. Například pískováním vnitřních stěn se jim navrátila původní barva z doby budování pevnosti,” přibližuje první náměstek hejtmana Pavel Bulíček (Piráti 🏴 ).

Nejvíce úprav nyní probíhá na srubu Zelený, kde dochází k výrobě replik střílen, úpravám vstupních dveří do objektu i s instalací schodišťové plošiny pro vozíčkáře. Na srubu Jeřáb dochází ke kompletní rekonstrukci stropnic. Na srubu Můstek se dokončuje povrchová úprava zvonu včetně betonových náběhů.

Pevnost Dobrošov měla spolu s dalšími dvanácti dělostřeleckými tvrzemi bránit hranice státu. Její stavba začala 13. září 1937 a byla naplánována na dva roky. Dělníci však stihli dokončit pouze tři ze sedmi plánovaných objektů. Po mnichovských událostech výstavba tvrze skončila a k dokončení nikdy nedošlo.

 
